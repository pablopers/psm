Un processo in divenire
=======================

Ruolo strategico della Città Metropolitana di Napoli
----------------------------------------------------

.. highlights:: le città metropolitane


Le  autorità  di  tipo  metropolitano  in  tutta  Europa  sono  diventate sempre più importanti con l’accrescersi della centralità dei fenomeni urbani e del superamento del concetto classico di città, ormai sostituito in considerazione del complesso sistema di interdipendenze degli insediamenti che definiscono la natura delle città metropolitane.
Un’ampia costellazione letteraria sull’argomento [1]_ 

.. [1]
   `Testi di riferimento sul tema a cui si rimanda: S. Sassen, Le città nell’economia globale, Bologna, il Mulino, 1994, P. Le Gales, Le città europee. Società urbane, globalizzazione, governo locale, il Mulino, 2006.`__

ha reso evidente, se non oramai scontato, quanto la geografia amministrativa dei Comuni nelle aree metropolitane fosse di per sé totalmente inadeguata ed obsoleta rispetto alla possibilità di gestione di problematiche complesse, le quali non possono che essere analizzate in maniera organica ed in relazione alla scala nazionale e globale.
In ambito territoriale, inoltre, le trasformazioni infrastrutturali e degli insediamenti costruiti si intrecciano coi cambiamenti dello stile di vita dei cittadini, dei ritmi di studio e lavoro, della capacità di muoversi all’interno  di  ambiti  urbani  ampi, dando nuova  connotazione  ai termini di contiguità e prossimità, in cui i confini comunali risultano davvero una marcata linea di detrazione alla visione d’insieme.
Le dinamiche dei processi economici e sociali di ambiti urbani complessi, inoltre, fanno sì che le grandi aree metropolitane siano sempre più in relazione tra loro mediante **legami transnazionali** di tipo finanziario e commerciale, i quali possiedono una connotazione addirittura più forte dei legami instaurati con il territorio regionale in cui le città sono inserite [2]_.

.. [2]
   `Gli effetti particolarmente accentuati di questo fenomeno globale di ristrutturazione socio-economica delle città sono i legami diretti in ambito finanziario e commerciale tra New York, Tokyo e Londra, analizzati da S. Sassen. S. Sassen, Le città nell’economia globale, Il Mulino, 1994.`__

*“Le città costruiscono loro immagini che le rendono riconoscibili all’esterno, specializzano  le  proprie  risorse  di  scambio,  sono  tornate  a  fare  una  loro politica estera, a tessere alleanze, a creare condizioni per diventare nodi di reti di relazioni economiche e culturali”* [3]_.

.. [3]
   `A. Bagnasco, P. Le Gales, Le città nell’Europa contemporanea, Liguori Editore, 2001.`__

**Le complesse interdipendenze territoriali** da un lato e le necessità di **proiezione globale** dall’altro, richiedono per le aree metropolitane soluzioni pensate su una scala territoriale che valichi il confine amministrativo della città in senso stretto.
Se da un lato, dal punto di vista della trattazione letteraria questo concetto appare approfondito sotto molteplici punti di vista, dall’altro, come spesso accade, la normativa ha impiegato un tempo lungo  e travagliato  per  tradurre  questa  evidenza  in  un **sistema amministrativo innovativo** e rispondente alle nuove realtà territoriali.

.. figure:: /media/img006.png
   :alt: Le 110 aree metropolitane europee con almeno 500.000 abitanti (Fonte OCSE)
   :name: cm006 

   Le 110 aree metropolitane europee con almeno 500.000 abitanti (Fonte OCSE)
   
La  classificazione  delle aree  urbane  come *«Functional  Urban  Areas»* fatta dall’OCSE (Organisation for Economic Co-operation and Development) considera essenzialmente tre aspetti:

- La **densità di popolazione** delle aree urbane;

- L’**estensione  territoriale**  dell’effettiva  area  urbanizzata  con almeno 50.000 abitanti;

- Il **grado di interrelazioni e di pendolarismo** delle aree limitrofe con la *«core city»*.

Le aree urbane così identificate, vengono classificate in:

- **Large metropolitan areas** (oltre 1,5 milioni di abitanti);

- **Metropolitan areas** (da 500.000 a 1.500.000 abitanti);

- **Medium-sized   metropolitan   areas**   (da   200.000   a   500.000 abitanti);

- **Small Metropolitan areas** (almeno 50.000 abitanti).

Delle aree metropolitane italiane - oltre a notare che le stesse, in un’ottica di confronto europeo, risulterebbero minori in numero rispetto a quelle identificate dalla normativa nazionale e dalle regioni a statuto speciale – solo quattro rientrano nelle Large Metro Areas dell’OCSE: **Roma, Milano, Napoli, Torino**.

In Italia la previsione normativa delle città metropolitane è rimasta per decenni inattuata, seppure la trattazione delle stesse sia rinvenibile già nella Legge 142/1990, la quale individuava espressamente, all’art. 17, nove aree metropolitane quali *“le zone comprendenti i comuni di Torino, Milano, Venezia, Genova, Bologna, Firenze, Roma, Bari, Napoli e gli altri comuni i cui insediamenti abbiano con essi rapporti di stretta integrazione in ordine alle attività economiche, ai servizi essenziali alla vita sociale, nonché alle relazioni culturali e alle caratteristiche territoriali”*.

Le  città  metropolitane  sono  state  poi  formalmente  introdotte  nel novero  degli  enti  locali,  all'articolo  114  della  Costituzione,  con  la Legge 3/2001 di riforma costituzionale.

Il D. Lgs. 267/2000 *“Testo unico delle leggi sull’ordinamento degli enti locali”* individua, in attuazione dei novellati artt. 114, 117 e 118 della Costituzione, all’art. 2, comma 1, quali enti locali *“i comuni, le province, le città metropolitane, le comunità montane, le comunità isolane e le unioni di Comuni”*.

A distanza di anni, con la Legge 42/2009 viene aggiunta alla lista anche la città metropolitana di Reggio Calabria.
Il  lungo  e  tortuoso  percorso  dell’Italia  con  l’istituzione  delle  Città
Metropolitane   ha,   infine,   il   suo   atto   più   recente   nella   Legge
56/2014 *“Disposizioni sulle città metropolitane, sulle province, sulle unioni e fusioni di comuni”*, il quale ha comportato un'ampia riforma in materia di enti locali.

La stessa struttura del testo della Legge 56/2014 manifesta il suo tormentato processo di nascita, presentando una evidente scarsa intellegibilità, essendo composta da un solo articolo e ben 151 commi, i quali trattano in ogni caso argomenti diversi quali l'istituzione e la disciplina delle città metropolitane, la ridefinizione del sistema delle province, la nuova disciplina in materia di unioni e fusioni di comuni.

Nel testo normativo le città metropolitane e le province sono entrambe individuate come “enti territoriali di area vasta”. Le prime sostituiscono dal 1° gennaio 2015 le rispettive province, ed i loro territori coincidono amministrativamente con quelli dei preesistenti enti provinciali.

Le città metropolitane così istituite sono: Roma Capitale, Torino, Milano, Venezia, Genova, Bologna, Firenze, Bari, Napoli e Reggio Calabria, alle quali vanno aggiunte quelle delle Regioni a statuto speciale, per un totale di 14 . 

.. figure:: /media/img007.png
   :alt: Le città metropolitane italiane
   :name: cm007
   
   Le città metropolitane italiane
   
Il comma 2 della Legge 56/2014 definisce le città metropolitane quali enti territoriali di area vasta con le funzioni di cui ai commi da 44 a 46 e con le seguenti finalità istituzionali generali:

- cura dello sviluppo strategico del territorio metropolitano;

- promozione e gestione integrata dei servizi, delle infrastrutture e delle reti di comunicazione di interesse della città metropolitana;

- cura delle relazioni istituzionali afferenti al proprio livello, ivi comprese quelle con le città e le aree metropolitane europee.

Ai sensi del comma 44 della medesima Legge, alla città metropolitana sono attribuite le funzioni fondamentali delle province, le funzioni attribuite alla città metropolitana nell'ambito del processo di riordino delle funzioni delle province, nonché, ai sensi dell'articolo 117, secondo comma, lettera p), della Costituzione, le seguenti funzioni fondamentali:

  a) adozione e aggiornamento annuale di un piano strategico triennale del territorio metropolitano, che costituisce atto di indirizzo per l'ente e per l'esercizio delle funzioni dei comuni e delle unioni di comuni compresi nel predetto territorio, anche in relazione all'esercizio di funzioni delegate o assegnate dalle regioni, nel rispetto delle leggi delle regioni nelle materie di loro competenza;
  b) pianificazione territoriale generale, ivi comprese le strutture di comunicazione, le reti di servizi e delle infrastrutture appartenenti alla competenza della comunità metropolitana, anche fissando vincoli e obiettivi all'attività e all'esercizio delle funzioni dei comuni compresi nel territorio metropolitano;
  c) strutturazione di sistemi coordinati di gestione dei servizi pubblici, organizzazione dei servizi pubblici di interesse generale di ambito metropolitano. D'intesa con i comuni interessati la città metropolitana può esercitare le funzioni di predisposizione dei documenti di gara, di stazione appaltante, di monitoraggio dei contratti di servizio e di organizzazione di concorsi e procedure selettive;
  d) mobilità e viabilità, anche assicurando la compatibilità e la coerenza della pianificazione urbanistica comunale nell'ambito metropolitano;
  e) promozione e coordinamento dello sviluppo economico e sociale, anche assicurando sostegno e supporto alle attività economiche e di ricerca innovative e coerenti con la vocazione della città metropolitana come delineata nel piano strategico del territorio di cui alla lettera a);
  f) promozione e coordinamento dei sistemi di informatizzazione e di digitalizzazione in ambito metropolitano.

Sono organi della città metropolitana (artt. 7-9): - il sindaco metropolitano, che è di diritto il sindaco del comune capoluogo; - il consiglio metropolitano, organo elettivo di secondo grado, per cui hanno diritto di elettorato attivo e passivo i sindaci ed i consiglieri comunali; - la conferenza metropolitana, composta da tutti i sindaci dei comuni della città metropolitana.
La legge definisce altresì il contenuto fondamentale dello statuto della città metropolitana (artt. 10 e 11), attribuendo a questo ente un’ampia potestà statutaria.
Lo Statuto della Città Metropolitana di Napoli - adottato con deliberazione della Conferenza Metropolitana n. 2 del 11.06.2015 e approvato con Deliberazione del Consiglio Metropolitano n. 9 del 14.05.2015 - nel recepire la sua mutata natura rispetto alla precedente Provincia, recita nel preambolo *“Questa “Nuova Città”, nella consapevolezza di essere un’area strategica per il Mezzogiorno e per l’intera Italia, persegue – con il concorso attivo dei suoi cittadini e dei Comuni che la compongono – l’obiettivo di una rinnovata crescita economica e civile. Tale crescita è la premessa indispensabile per valorizzare compiutamente le straordinarie capacità attrattive di cui essa dispone, per rafforzarne i legami comunitari, per collaborare e per competere, forte della propria inconfondibile identità, con le altre aree territoriali del Mediterraneo, dell’Europa e del mondo”*.
Gli artt. 31-35 dello Statuto definiscono le funzioni della Città Metropolitana in relazione dalla pianificazione strategica. In particolare, l’art. 31 statuisce che *“con la pianificazione strategica generale, la Città metropolitana individua la strategia complessiva di lungo periodo per lo sviluppo economico sociale della comunità metropolitana”*, mentre all’art. 32 se ne individuano i contenuti, definendo che *“nel piano strategico si fissano le azioni tese a definire l’orizzonte identitario e di crescita dell’area metropolitana, al fine di migliorare le condizioni di vita, di salute, di relazioni e di benessere dei cittadini”*.
*“Per il perseguimento di tali obiettivi il Piano strategico garantisce e promuove, attraverso l’individuazione e la messa a sistema delle grandi opzioni di sviluppo, la salvaguardia del patrimonio naturalistico, paesaggistico e artistico, il risanamento dell’ambiente e del tessuto urbano, la valorizzazione delle eccellenze territoriali, l’ottimizzazione delle reti di comunicazione e dell’offerta dei servizi pubblici, il rafforzamento dei livelli di coesione e di integrazione sociale, il potenziamento della capacità attrattiva, di accessibilità e di relazioni dell’area metropolitana.”*
Al fine di espletare fattivamente il ruolo fondamentale attribuito all’Ente, di programmazione e cura dello sviluppo strategico del territorio metropolitano, il Piano Strategico si configura, dunque, come strumento indispensabile per la costruzione di una visione condivisa di sviluppo della Città Metropolitana di Napoli.
Nell’area metropolitana di Napoli gli effetti della polarizzazione economica e funzionale della “regione urbana funzionale” [4]_

.. [4]
   `Si rimanda alla definizione di *"Functional Urban Region"* (FUR) del Comitato per le Regioni dell’Unione Europea, poi evolutosi in “Metropolitan Area” (MA).`__
   
risultano particolarmente evidenti, sia rispetto a tutto il sud Italia, sia rispetto anche a diverse altre città metropolitane, ad eccezione forse di Milano che rappresenta un ancor più evidente nucleo *offshore*, totalmente slegato dal contesto territoriale regionale e finanche nazionale, in grado di proiettarsi direttamente, in quanto città metropolitana, in Europa e nel mondo [5]_.

.. [5]
   `La *"Globalization and World Cities Research Network"* (GaWC ), nella sua categorizzazione biennale delle città mondiali conferma Milano come città globale di tipo Alpha insieme a Sydney, Chicago, Francoforte, Madrid, Toronto e Los Angeles.`__
   
Gli effetti di questa forte polarizzazione, se da un lato rappresentano delle opportunità e possono costituire un punto di forza per la catalizzazione di investimenti – di cui Milano tra tutte ha saputo negli ultimi anni certamente approfittare – d’altro canto portano anche con sé in tutte le aree metropolitane, come a Napoli, una serie di effetti di difficile gestione, quali la crescita di soggetti deboli e dell’insicurezza urbana, soprattutto a causa dei cambiamenti del mercato del lavoro.

Tali cambiamenti nella struttura economica e sociale portano sempre più alla marginalizzazione delle fasce sociali con redditi più bassi ed a forti disuguaglianze territoriali, con differenziazione delle condizioni di vita anche molto significative da quartiere a quartiere della stessa *“core city”*.
Da un lato quindi le città metropolitane diventano nodi di reti transnazionali su logiche proprie sempre in evoluzione, in continua competizione tra loro per attirare investimenti, ma dall’altro rischiano la continua frammentazione sociale ed economica al proprio interno [6]_.

.. [6]
   `A. Bagnasco, P. Le Gales, “Le città nell’Europa contemporanea”, Liguori Editore, 2001.`__
   
.. figure:: /media/img008.png
   :alt: La figura mostra le caratteristiche comuni delle grandi aree metropolitane - Analisi SWOT
   :name: cm   
   
   Caratteristiche comuni delle grandi aree metropolitane
   Analisi SWOT

I nuovi fenomeni urbani che accomunano le grandi città, assumo caratteristiche peculiari nell’area metropolitana di Napoli. Se la crescita demografica e l’espansione territoriale dal dopoguerra ad oggi è un fenomeno accomunabile ad altre città italiane ed europee, assolutamente eccezionale e macroscopico è invece l’inurbamento dell’entroterra, costituente la corona intorno alla *core city*.
L’area metropolitana di Napoli è l’ottava in Europa per dimensione, paragonabile a città quali Barcellona ed Atene, nonché la terza città italiana per PIL dopo Milano e Roma.

In Italia le 14 città metropolitane si estendono su una superficie di quasi 50mila km2, pari al 16,5% del territorio nazionale; in queste aree risiede circa un italiano su tre (un totale di circa 22 mln di persone). Esse costituiscono la colonna portante del Paese in termini di attrattività di investimento e possibilità di connessione internazionale, concorrendo in maniera decisiva alla competitività dell’Italia nel mondo.
Tra queste aree, quella di Napoli rappresenta una delle più complesse, soprattutto per le peculiari caratteristiche demografiche, socio-economiche e geomorfologiche, come è possibile evincere dai diagrammi che mettono a confronto alcuni dati essenziali delle città metropolitane italiane, riportati in calce al presente paragrafo.
Napoli è, inoltre, uno dei nodi fondamentali all’interno delle reti trans-europee di trasporto (TEN-T) per il collegamento tra i diversi Stati la UE, realizzato mediante 9 corridoi, costituiti da infrastrutture lineari (ferroviarie, stradali, fluviali) e puntuali (nodi urbani, porti, interporti e aeroporti).

.. figure:: /media/img009.png
   :alt: La figura mostra le reti trans-europee di trasporto (TEN-T) - I 9 corridoi
   :name: cm009   
   
   Reti trans-europee di trasporto (TEN-T)
   I 9 corridoi
   
All’interno della Core Network, Napoli è un nodo fondamentale del Corridoio Scandinavo-Mediterraneo che da Helsinki passa per Amburgo e arriva in Italia attraverso il valico del Brennero, collegando Trento, Verona, Bologna, Firenze, Livorno, Roma, Napoli, Bari, Catanzaro, Messina e Palermo.
   
.. figure:: /media/img10-15.png
   :alt: La figura mostra le principali reti di collegamento tra le Città Metropolitane italiane continua
   :name: cm010-015   
   
   Principali reti di collegamento tra le Città Metropolitane italiane
   
L’area metropolitana di Napoli costituisce il principale hub del sud italia in termini infrastrutturali e logistici. Qui la linea ferrovia si divide in due rami:
- La linea veloce sull’asse Palermo e Malta (corridoio Scandinavo-Mediterraneo)
- La linea veloce ad alta frequentazione fino a Bari e alla parte bassa della Puglia
   
.. figure:: /media/img16-17.png
   :alt: La figura mostra le principali reti di mobilità nell'area metropolitana di Napoli
   :name: cm16-17   
   
   Principali reti di mobilità nell'area metropolitana di Napoli

.. figure:: /media/img18-20.png
   :alt: La figura mostra la conformazione fisica del territorio e area urbanizzata
   :name: cm18-20   
   
   Conformazione fisica del territorio e area urbanizzata
   
.. figure:: /media/img021.png
   :alt: Superficie territoriale della Città Metropolitana di Napoli (KM\ :sup:`2`) in confronto ai dati regionali nella Regione Campania
   :name: cm021   
   
   Superficie territoriale della Città Metropolitana di Napoli (KM\ :sup:`2`) in confronto ai dati regionali nella Regione Campania

.. figure:: /media/img022.png
   :alt: Popolazione della Città Metropolitan di Napoli (ab.) in confronto ai dati regionali (anno 2018)
   :name: cm022   
   
   Popolazione della Città Metropolitan di Napoli (ab.) in confronto ai dati regionali (anno 2018)
   
Il territorio amministrativo della Città Metropolitana di Napoli si estende per un raggio di circa 40 km dalla città capoluogo ed ha una superficie totale di 1.171 km\ :sup:`2`., comprendente 92 comuni, con una popolazione di oltre 3 milioni di abitanti (il 53% dell’intera Regione Campania).
Se si considera, però, la vera conurbazione fisica, senza fermarsi ai confini amministrativi della ex provincia (ricalcati dall’attuale città metropolitana), vanno necessariamente inglobati i comuni del basso casertano e dell’alto salernitano, i quali definiscono a partire dalla città di Napoli un unicum urbano senza soluzione di continuità, con stime di popolazione fino a 3.800.000 [7]_.

.. [7]
   `R. Leonardi, R. Y. Nanetti, “La sfida di Napoli. Capitale sociale, sviluppo e sicurezza”, Guerini e Associati, 2008.`__

Seppure la sua estensione amministrativa sia limitata (la distanza tra Napoli e Caserta è pari al raggio del raccordo anulare del solo centro di Roma), la densità di popolazione tocca vette paragonabili a città asiatiche da record mondiale, rendendo la Città Metropolitana di Napoli una delle aree urbane territorialmente più compatte e congestionate d’Europa.
Nel periodo intercensuario tra il 1951 ed il 2011 la popolazione urbana cala del 39,4% mentre quella della provincia mostra una crescita del 9,6%. Cresce quindi il peso delle aree interne, intorno alla città capoluogo, distribuendo il flusso di persone e merci al di fuori della cinta urbana.
Il consistente peso demografico della provincia di Napoli è confermato dalla presenza di ben 10 comuni su 92 con più di 50.000 abitanti, saldati tra di loro in un’unica, enorme, periferia indifferenziata che circonda la città di Napoli.
Allo sviluppo demografico si deve poi associare in uno stretto rapporto di interdipendenza, ovviamente, anche quello economico e produttivo che determina e condiziona i flussi delle persone e delle merci [8]_.

.. [8]
   `Seminario di presentazione del Rapporto Giorgio Rota su Napoli “Ci vuole una terra per vedere il mare”.`__

.. figure:: /media/img023.png
   :alt: Densità di popolazione nell'Europa del Sud-Ovest (fonte: https://www.geonamers.org)
   :name: cm023   
   
   Densità di popolazione nell'Europa del Sud-Ovest (fonte: https://www.geonamers.org)
   
Il protagonismo evidente e storicamente consolidato di Napoli come metropoli del Mediterraneo e chiave dello sviluppo economico dell’intero Mezzogiorno d’Italia, si rafforza all’interno del Piano Strategico nella sperimentazione di policy, azioni e progetti, con una forte connotazione operativa.
Come costruire una città metropolitana vivibile? Quali modelli economici si vogliono traguardare? Quali politiche pubbliche per creare sviluppo contrastando le disuguaglianze? Come proiettarsi sulla scala globale valorizzando il capitale territoriale [9]_?

.. [9]
   `*“Il capitale territoriale allude non soltanto ai beni pubblici, al capitale fisso sociale e al capitale produttivo, ma anche al capitale sociale incorporato nei luoghi sotto forma di senso di appartenenza e di tradizioni identitarie consolidate, e di capitale relazionale inteso come capacità di cooperare, di fare rete su ambiti rerritoriali pertinenti e su sfide complesse quali ad esempio la salvaguardia per patrimonio culturale e paesistico.”* M. C. Gibelli, *“Riflessioni sull’intercomunalità”*, in M. Baioni (a cura di), *“La costruzione della città pubblica”*, Alinea editrice, 2008.`__
